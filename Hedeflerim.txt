Türkiye, son yıllarda yaşamış olduğu ekonomik problemler ile başa çıkmak için ekonomik büyümeyi ve istihdamı arttırmaya yönelik çeşitli projeler yürütmeye çalışmakta. Benim kariyer hedeflerimle örtüşen konulardan birisi bu. Kendi kariyerime odaklanarak ekonomik özgürlüğümü kazanmak, refah içinde yaşamak istiyorum. Bununla birlikte yaptığım atılımlarla, projelerle ülkeme faydamı ekonomik anlamda sağlamak istiyorum. Bu yönde hedeflerime ulaşabilmek için kişisel gelişimime odaklanmak, para yönetim bilinci kazanmak ve girişimcilik gibi çeşitli alanlarda bilgi edinmek için seminerlere katılmak, projelere dahil olarak deneyim ve tecrübe kazanmak gibi hedefleri gerçekleştirmem gerek.



  Bir diğer konu ise çevre kirliliğini azaltma konusu. Ülkemizin gittikçe artan nüfusu ile birlikte artan tüketim, çevre kirliliğine yol açıyor. Buna karşı çıkabilmek içinse belediyelerin atık toplama ekipleri büyük bir uğraşla çalışıyor. Ülkemizin yaşadığı çevre sorunlarına bir örnek olarak Marmara Denizi'nin geçen yıllarda artan aşırı müsilaj ile birlikte ekolojisinin çökme riskiyle baş başa kalması gösterilebilir. Ülkemiz daha sürdürülebilir bir çevre sağlamak için çeşitli projeler yürütüyor. Ancak burada büyük bir sorumluluk biz vatandaşların da üstüne düşüyor. Bizim ise çevreyi korumak için bilinç kazanmamız ve yaşam tarzımızı ona göre şekillendirmemiz lazım. Sürdürülebilirlik ve israftan kaçınma konusunda bilgilendirici içerikleri takip edebilir ve farkındalık oluşturmak için veya temizlikte aktif rol almak için çeşitli projelere gönüllü olarak katılabiliriz.